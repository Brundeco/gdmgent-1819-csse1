<h1>Verslag CSSEI</h1>

Dit verslag is een beschrijving van onze vaststellingen en opzoekwerk die we reeds uitvoerden omtrent de demontage van een computer tijdens de les, alsook over de kennis die we opdeden tijdens het vak besturingssystemen vorig schooljaar.

Bij het demonteren van de cover van de computer treffen we de verschillende hardware componenten aan. Elk onderdeel vervuld zijn specifieke taak.

Als eerste had ik graag het moederbord met zijn belang en functie toegelicht. Dit onderdeel bevind zich centraal tussen de andere hardware en heeft als voornaamste taak de verschillende computercomponenten met elkaar te laten communiceren. Onderscheid tussen de *northbridge* en *southbridge* zijn hier van belang. Een heldere toelichting voor deze twee chipsets is dat de northbridge communiceert met de snelle componenten en de southbridge deze communicatieve taak uitvoert met de trage componenten. Snelle componenten als in processor, geheugenmodules, videokaart en dergelijke. Anderzijds trage componenten zoals aansluitingen voor muis, toetsenbord, externe opslagtoestellen (USB-stick, harde schijf) en de BIOS (basic input output system, o.a. van belang bij opstarten van de computer).

Vervolgens het primair geheugen dat bestaat uit RAM (random acces memory) en ROM (read only memory). Deze laatste bewaart data ook wanneer de computer wordt uitgeschakeld en wordt hoofdzakelijk gebruikt voor het bewaren van instructies/data omtrent applicaties die niet of zelden worden gewijzigd. Het werkt ook trager dan het RAM. Het RAM kan je zien als het werkgeheugen van de computer. Elke vorm van data is in willekeurige volgorde en snel te verkrijgen via het RAM. Bij de aankoop van een nieuwe laptop of pc is het van belang om de processor en RAM op elkaar af te stemmen, mits een te kort bij één van beide kan leiden tot verlies aan performantie.

Om kort terug te komen op de BIOS (southbridge). Zoals gezegd van belang bij het opstarten van de computer, zorgt ervoor dat het besturingssysteem communiceert met hardware componenten en eventuele foutmeldingen signaleert. BIOS wijzigingen of instellingen worden opgeslaan op de daarvoor voorziene CMOS chip (complementary metal-oxide-semiconductor). Ook op de grafische kaart bevindt zich een BIOS, deze bewaart de settings van de grafische kaart en voert testen uit op het geheugen van de kaart tijdens het opstarten.

Een ander fundamenteel onderdeel is de centrale verwerkingseenheid, beter bekend als CPU of central processing unit. Dit zijn de hersenen van onze computer. Belangrijke taken zijn het ophalen, decoderen en uitvoeren van instructies. Alsook het uitvoeren van mathematische en logische calculaties en het omzetten van input data naar output data. De snelheid wordt uitgedrukt in GHz of Gigahertz. De waarde slaat op het aantal keer een *klok* slaat per seconde. Elke slag is één berekening en een 3.1 Ghz CPU kunnen we dus zien als een stel hersenen dat 3.1 biljoen berekeningen kan maken per seconde. 64-bit CPU is de meest moderne en is de enige die nog ontwikkeld wordt door Apple, Windows produceert ook nog 32-bit. Verschil zit hem in het aantal berekeningen. Om kort de drie componenten van de CPU toe te lichten; Memory of storage unit: bewaart instructies, data en resultaten; Control unit: Controleert bewerkingen van andere computeronderdelen; ALU (arithmetic logic unit): rekenkundige operaties en logische bewerkingen. Naast de CPU is er ook sprake van de GPU of graphics processing unit die de grafische of videotaken overneemt van de processor. Bevindt zich vaak op de grafische kaart zelf. Aansluitingen van de grafische kaart naar het moederbord zijn de Advanced Graphics Port, PCI en PCIe. De PCI Express is de nieuwste en snelste variant. Ook voorziet deze de mogelijkheid om meerdere grafische kaarten aan te sluiten op het moederbord.

Voor de *internal storage* wordt er gebruikt gemaakt van SSD's of solid state drives. Ook HDD's kan je nog steeds aantreffen in computers maar deze zijn veroudert, bijgevolg is SSD de nieuwe standaard. SSD's werken volgens het principe van het RAM geheugen en zijn dus veel sneller dan hun voorganger. Ook beschikken zij over een verlengde levensduur en een kleinere kans op crashen aangezien er geen bewegende componenten aanwezig zijn. Aansluitingen voor deze opslagtoestellen zijn enerzijds de PATA (veroudert): kan data wegschrijven en ophalen aan 133 Mb/s, anderzijds de nieuwere SATA die komt in twee versies: versie 1 - schrijft data weg aan 1,5 Gb/s, versie 3 - schrijft weg aan 6 Gb/s. 

Tot zover mijn verslag, ik hoop dat deze informatie een klaar beeld schetst over de werking van en de communicatie tussen de verschillende commputer onderdelen.